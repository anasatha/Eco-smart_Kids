<p align="center"> 
Θεματική Ενότητα: Προστασία του Περιβάλλοντος 
</p>
<p align="center"> 
Ονομασία Project: Οικολογικά Έξυπνη Πόλη
</p>

-Η καλλιέργεια και η ανάπτυξη της **οικολογικής νοημοσύνης** των πολιτών  αποτελεί καθοριστικό παράγοντα στην εφαρμογή των προγραμμάτων προστασίας του περιβάλλοντος. Η οικολογική νοημοσύνη αναφέρεται στην ικανότητα των ανθρώπων να προσαρμοστούν στον οικολογικό τους χώρο, διακρίνοντας τις επιπτώσεις των πράξεών τους στον πλανήτη και στην υγεία τους. Η οικολογική νοημοσύνη επεκτείνει την ενσυναίσθηση και τις δεξιότητες της συναισθηματικής και κοινωνικής νοημοσύνης στα φυσικά οικοσυστήματα  και οδηγεί τους ανθρώπους να διακινούν συναισθήματα για τον πλανήτη και να παίρνουν αποφάσεις για να βελτιώσουν την κατάστασή του. Μέσα στα πλαίσια αυτής της θεώρησης το περιβάλλον αποκτά μια ξεχωριστή οντότητα «τη δική του ταυτότητα και τα δικά του συναισθήματα» που επηρεάζεται από τις αποφάσεις και τις πράξεις των ανθρώπων. 

-Σκοπός του προτεινόμενου project είναι η καλλιέργεια και η ανάπτυξη της οικολογικής νοημοσύνης των πολιτών χρησιμοποιώντας τεχνικές οπτικοακουστικής ανατροφοδότησης των πράξεων τους οι οποίες στοχεύουν στην ενίσχυση των συμπεριφορών προστασίας του περιβάλλοντος.  

-Πιο συγκεκριμένα, η ομάδα μας θα σχεδιάσει και θα κατασκευάσει ένα πρότυπο μίας **οικολογικά έξυπνης πόλης**, στην οποία θα υπάρχουν αισθητήρες που θα ελέγχουν την λειτουργία της και στη συνέχεια μέσω οπτικοακουστικών μηνυμάτων θα προσφέρεται ανατροφοδότηση και θετική ενίσχυση στους πολίτες που επιλέγουν να προστατεύσουν το περιβάλλον. Το περιβάλλον μάλιστα θα πάρει μορφή μέσα από μια φιγούρα (μασκότ) την οποία θα σχεδιάσουν τα παιδιά και θα της δώσουν το δικό της συμβολικό όνομα δίδοντάς της έτσι τη δική της προσωπική οντότητα και «συναισθήματα» τα οποία και θα εκφράζει μέσα από οπτικά και ηχητικά μηνύματα, αυξάνοντας με αυτόν τον τρόπο τις πιθανότητες να επαναλάβουν οι πολίτες και στο μέλλον την εκάστοτε «πράσινη»επιλογή τους. 

-Κύρια στοιχεία της πόλης θα είναι η ανακύκλωση, η κομποστοποίηση και η έξυπνη διαχείριση ενέργειας, επιλογές οι οποίες θα συνοδεύονται από οπτική και ακουστική ανατροφοδότηση κατά τη χρήσης τους. Για παράδειγμα, οι **οικολογικά έξυπνοι κάδοι ανακύκλωσης** της θα διαθέτουν ακουστική και οπτική σήμανση η οποία θα συνδέεται με τη χρήση τους. Έτσι οι πολίτες κάθε φορά που θα τους χρησιμοποιούν θα βλέπουν και θα ακούν την φιγούρα (μασκότ)  που συμβολίζει το περιβάλλον να εκφράζει τα συναισθήματα του στους πολίτες αλληλεπιδρώντας και αποκτώντας ένα είδος σχέσης μαζί τους.  

Θα χρειαστούμε:
<br />1)Arduino
<br />2)Διάφορους αισθητήρες και ηλεκτρονικά εξαρτήματα για Arduino(διακόπτες,καλώδια,ηλεκτροκινητήρας)
<br />3)3d printer PLA filament για κατασκευές στην πίστα-μακέτα και άλλων εξαρτημάτων

Εκτιμώμενο κόστος εξοπλισμού περίπου 80ευρώ
